xx PRAEFATIO LEISNERI.

teriam, ex qua aliquid factum est, denotantia ponant, et res

ipsas inde factas elliptice omittant. -
Si quis plura hujus rei exempla desiderat, is consulat Jae.

Perizonium ad AElian. Var. Hist. lib. x. c. 21. ,lensium Lu-
ciam Lect. i. 8. p. 86. sq. et iii. 6. p. 344. et in epistol. ad
Graev. Lect. Luc. subjuncta p. 411. f ,

Quod si quis de ceteris etiam ellipsibus ad communia quae-
dam genera revocandis cogitaret, is numerum ellipsium di·
scendarum minueret, memoriaeque discentium consuleret, iis-
que hoc prodesset, ut, quum paucas ellipses didicissent, pluri-
mas tamen scirent. Accedant igitur ad lectionem hujus libelli
aliqua Graecae linguae notitia tincti, et lectionem ejus cum ip-
sorum Graecorum auctorum lectione conjungant, simulque,
quae de similitudine ellipsium admonuimus, ante oculos sibi
ponant. Qui ita hoc libello utentur, illi non multum deside-
rabunt omnia ellipsios aut genera aut exempla. Alia ratio
eorum est, qui hujusmodi libellis tanquam lexicis volunt uti.
Hos indignari toties, non est mirum, quoties in ellipticum
loquendi genus in scriptore aliquo obvium incidunt, de quo
hic nihil expositum est. Sed quantae molis volumina procu-
denda essent, si horum votis satisfactum cuperemus! Libellus
hic informandae ad Graecam elegantiam juventuti scriptus est,
cujus generis libelli ut extra angustos terminos evagentur,
non est conditione ulla permittendum. .

Sed ad has causas, quamobrem de hoc libro nimis augendo
non magnopere laborarem, accedit et alia, et quidem praeci-
pua, in eo posita, quod, cum viros me longe doctiores animad-
vertissem, cum sibi ellipses eruisse viderentur, interdum offen-
disse et lapsos esse, mihi vehementer cavendum putarem, ne
,nimis ambitioso undique ellipses congerendi studio fictas el-
lipses pro veris adferrem. Nam, quod illis accidit, qui pro-
verbia, qui ritus et opiniones veterum aliaque id genus colle-
gerunt, ut saepe modum excederent, nimioque studio, quod
quaerebant, ubique inveniendi, non raro deciperentur, ac de-
ciperent3 idem ne mihi quoque usu veniret, timebam, si ni-
hil antiquius habuisse, nihilque tam metuisse viderer, quam
ne liber hic nimis brevis esset. Ellipses autem fictas voco,
,quum vocabula dicuntur omissa esse, quae ad plenam oratio-
, nem, sensusque integritatem non sunt necessaria. Tales
fictas ellipses non solum alii docti viri pro veris et genuinis
interdum habuerunt, sed ipse etiam Lamb. Bos, id quod nunc
exemplis quibusdam probabo. .

Antequam vir doctissimus Lud. Kusterus libellum egregium
de vcro usu verborum mediorum apud Graecos ederet, saepe
contigit‚ut viri cetera linguae Graecae peritissimi vim verborum
mediorum non satis ai‘iimadverterent. Id quod suo etiam ex-
emplo doctissimus auctor noster semel iterumque comprobat.
Ubi verbi causa agit de ellipsi praepositionum, sub ἀπὸ in 10.-

