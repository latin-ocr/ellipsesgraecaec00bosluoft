GODOFREDI HERMANNI

DISSERTA'rlo
DE ELLIPSI ΕΤ PLEONASMO

GRAECA LINGUA.

l. Quid sit Ellipsis et Pleonas‘mus.

NULLA res plus damni intulit litteris, quam inertiae filia
credulitas. Nam sicut in omni negotiorum enere quaedam
reperiuntur inveteratae opiniones, quas alii αἱ aliis acceptas
servant religioseque tuentur, parum solliciti, qui fontes sint,
aut quae rationes harum opinionum: ita etiam in litteris,
quarum tamen propria est veritatis pervestigatio, plerique,
quoniam multa discendo doctrinae laudem parari putant, ma-
gis quid ante se alii dixerint, quam illi an id recte dixerint,
student cognoscere. Quo fit, ut, dum toti tractandis alio-
rum commentis se dedunt, denique longa consuetudine ad
credendum inducantur, mirantes ac paene stupentes, si quis
“ aliter sentire audeat. Et quo clariores saepe viros haec tenet
socordia, eo latius hoc malum serpit, plerisque auctoritatem,
tutam scilicet, aliquamdiu certe, proprii laboris periculosae
difficultati praeferentibus. Luculentum hujus rei documen-

tum praebent ea quae ab his, qui philologi vocantur, de ellipsi 98

et pleonasmo Graecae linguae tradita. sunt. Quas disputa-
tiones qui accuratius consideret, is propemodum eo rediga-
tur necesse est, ut dubitet, utrum ellipsis sit, ubi non est
pleonasmus, an pleonasmus, ubi non est ellipsis. Adeo ne
nunc quidem certum est atque exploratum, quae sit horum
nominum vis et significatio. Atque ut fit, quum difficiliora
sint ea, quae justo brevius, quam quae cum quadam orationis
abundantia dicuntur, primo de ellipsi quaesitum est, compa-
ratis inter se veterum scriptorum locis, qui plenam videren-
tur, quique mancam orationem habere. Visa haec res est

ulchre procedere; itaque praeter alios maxime Lambertus

osius, insignem hunc ratus explicandae Graecae linguae fon-
tem esse, tanto studio ad investigandas ellipse} excitatus est,

L 2

