148 DE ELLIPSI ΕΤ PLEONASMO

ut fere quidquid Graeca lingua difficultatis haberet, aliqu
ellipsi adhibenda putaret expediendum esse. Cujus viri no-
men, invitante etiam rei facilitate, alios movit plurimos, ut
eodem ipsi quoque operam conferrent suam, donec nuper
Godofr. Henr. Schaeferus‚ 'vir doctissimus, caecos eorum im-
petus plurimis in locis compescuit et ad saniorem rationem
revocavit. Qui vir quum, qua est Graecae linguae peritia,
multa, quae ab istis per ellipsin explicata fuerant, ab omni

99e11ipsi vacua esse intellicreret‚ vellem tamen non hic illic in
singulis erroribus notandis operam impendisset, sed, quod
caput est rei, in universum ostendisset, quid esset ellipsis, et
quousque usus ejus pateret. Quod ille si fecisset, non modo
longe facilius superiorum errores potuisset aperire, sed ipse
etiaom sibi cavisset, ne, quod interdum ab eo factum -,est aut
nullam esse contenderet ellipsin, quae vere ellipsis est, aut
eam, quae nulla est, admittendam censeret. Eodem modo
res, acta est in pleonasmo. Quod optaverat Wyttenbachius
p. 415. ad Eclogas historicas, ut hos quoque, quemadmodum
Bosius ellipses‚ aliquis pertractaret, id facere tandem conatus*
est Benj- Weiskius, vir subtilis judicii, edito libro de Graecae
linguae pleonasmis. Hic vero quum latissime patere nomen
pleonasmi animadvertisset, callide eam posuit definitionem,
quae hos tantum, qui injuria pleonasxni haberentur, compre-
henderet; quo factum est, ut hos, qui vere sunt pleonasmi,
praeteriret. Ita singulari profecto casu accidit, ut Lamberti
Bosii liber de ellipsi maximam partem sit pleonasmus, Weis-
kii de pleonasmo ellipsis.

Quae quum ita sint, tantum abest, ut, naturam ellipseos ac
pleonasmi explicare aggredientes, actum acturi simus, ut
magis id facere instituamus, quod quum ante omnia fieri de-

100buisset, nondum est a quoquam factum. Parum est enim
dicere, quod quisque videt, ellipsin esse· omissionem verbi
necessarii, pleonasmum adjectionem verbi non neceSsarii.
Nam quid est in hoc genere necessarium? aut quo id mo-
dulo metiendum est ? et quae ratio est, si quod verbum 'nunc
additum nunc omissum reperitur, 'ex qua colligi possit,
utrum additum abundet, omissum desideretur, an nec, si ad-
sit, superfluum, nec, si absit, intelligendum videatur? deni-
que quis finis est, quo ista pleonasmie' atque ellipseos licentia,
terminetur, ne pleonastica habeatur oratio, si quis omnia bis
terve dicat, elliptica, si omnia omittens prorsus taceat? N 1
mirum ab usu atque experientia, quod hactenus factum est,
haec repeti nequeunt, quia usuS, quid flat, docet, non quid
debeat fieri, aut fieri non possit: sed in illud est inquiren-
dum, 1n quo natura posita est omnis orationis, quod solum,
quia aeternum est et immutabile, certas firmasque potest ora-
tionis leges continere. Servabimus autem nos quidem vul-
gares istas definitiones, quas modo commemoravimus. Nam

